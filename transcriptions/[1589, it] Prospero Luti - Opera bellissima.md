# Opera bellissima nella quale si contengono molte partite et passeggi di gagliarda
## Prospero Luti
## Transcribed by [Joseph Casazza](http://mysite.verizon.net/vzeryeh4/dance/Lutii.html)

### All'illustrissimo signor Francesco Maria de Marchesi del Monte

Quando pensassi che V.S. Illustrissima fosse per accettare volontieri queste mie poche fatiche, senza dubbio prenderei ardire di donargliele: mà persuadendomi, ch'l poco merito loro non sia per riportare questa gratia; oltre la bassezza del donatore; stommi senz'ardire irresoluto. Mà perche questa timidezza non mi lascia mostrare in questa parte quella devotione, che porto al molto suo valore infinita, pur mi risolvo di farle conoscere, presentandole, che io nel debito mio mi confido piú tosto di quella gentilezza, che è doppia in lei di sangue, e di costume, che di qual si possa essere in me notabile mancamento. Delibero dunque in ogni modo presentare à V. S. Illustrissima questo parto, se più tosto abhorro ragionevolmente non vogliam chiamarlo, certo che non tanto dalla bellezza, quando che fusse, quanto dalla mon strosità sua sia per prendere infinito piacere; poiche è parere nel vulgo, che il bello e'l brutto nelle sue parti egualmente dilettano. La prego dunque à restare servita di risguardare più tosto all'animo mio, che à quanto havrei potuto fare, se più non posso negli effetti di quanto al presente potrà conoscere: con che augurandole felicità bascio à V.S. Illustrissima reverentemente le mani di Perugia il i di Maggio. M. D LXXIX.

_Di V.S. Illustrissima Humil Ser. Prospero Lutii_

### Prohemio

Di quanta stima fusse il ballo ne primi tempi, ciascuno per se stesso potrà raccogliere dall'honorate memorie, che in mille libri habbiamo d'eccellenti scrittori; però s'io volessi prendere questa cura di dimostrarlo, non solo parrebbe, ch'io sperassi d'avanzare questi tali di persuasione, et di scrittura, che pure, à bastanza hanno scritto, e persuaso, mà insieme, che l'interesse proprio mi spingesse là dove può dà sè quest'Arte nobilissima tirarmi: nè già son ió sufficiente à scrivernè, e meno curioso d'innalzar quello, che pur troppo per l'honore, et utile, che ne rende si fà accetto, et ammirabile: oltre che sarebbe mala creanza la mia, ch'io entrassi à lodar cosa, che piacciuta, et abbracciata generalment è da credere ciascuno sapere molto bene, che quelle cagioni, che à ció lo spingono sono laudabili, e generose. Hor non sarebbe privo di giuditio tenuto quel tale, che si sforzasse di volere persuadere al mondo il calore nel fuoco, il freddo nella neve, l'oscurità negli abissi, et la chiarezza ne cielo? Et qual lode meriterebbe quel oratore, che togliesse à lodare gli studii delle scienze, et ad inalzar l'esercitio militare, se già dal mondo, e quelle, e questo si và seguendo sicuro della grandezza, e nobilità loro? Si che non farò io professione di provare particularmente l'eccellenza del ballo, mà si bene mi sarà concesso di ragionare alcuna cosa d'esso non per persuadere, mà per dare à conoscere ch'io ancora hò tenuto quella opinione di lui, che si hà dà ciascuno communemente.

Dicono alcuni, che si come il suono fà cessare, i, penseri, e la musica tranquilla l'animo; cosi il ballare sgombra le cure, et dilegua, i, maligni humori, et non è meraviglia, perche consistendo egli di moto, è cagione di questo bene: perciò si commanda alle nutrici, che allevino i fanciulli con un piacevol moto, et ció per molte cagioni. Prima acciò generati di moto col moto si conservino: poi, perche con tal movimento facilmente facciano resistenza alle violenti agitationi, che intrinsecamente dalla natura, et estrinsecamente dall' aria vengono destate: oltre acciò per che il moto escita il calore naturale, e à tutto il corpo dà vita: quindi è, che risolve il nodrimento, separa gli escrementi apre, i, meati, et agguaglia gli humori, e rende le membra facili alle operationi. Et se bene questo in altri esercuitii si potrebbe conseguire, dove habbia luogo il moto, tutta via non resta, che questo del ballo non sia cagione di quanto hò detto di sopra. Da ciò mossa la Dea Cebele commandò à, i, Coribanti in Frigia, à Cureti in Creta cotal movimento, che risulta dal movere in numero i piedi gratiosamente. Et di quì è, ch'appresso i Romani, i più nobili erano amaestrati in cotal arte, riputandola co'i Greci, Persi, et Indi, degna, nobile, e grande. Però non poco mi vò meravigliando di quei tali che sdegnano di volere parlare del ballo; persuponendo, che a veruna cosa sia di indrizzo, et di giovamento. Qui lascierò di dire, che appresso gli antichi non si facevano cerimonie, è sacrifitii, che non havessero o principio, o mezzo, o fine da movimento tale: che pure si sà, che in Delo, in Creta, in Gnido, al Sole, a Diana, à Dionisio à Cerere, et à Venere veruna dimostratione si faceva senza musica, e ballo.

Diró bene, che Bacco con quest arte vinse i Tireni, gli Indi, e, i, Lidi gente bellicosa. Ecco dunque che pure è digiovamento al saper vincere. Lo sapevano bene gli Etiopi, che nel volere incominciare la pugna si essercitanano nel ballo, come quello, che rende agile non solo il corpo, mà lieve il vibrarsi, il ritirarsi, et il moversi à tutte quelle attioni, che sono proprie della guerra. Cosi i Lacedemonii havevano proprio questo essercitio per l'opinioni che tenevano essere di gran giovamento al trattare non solo dell'Armi, mà al cavalcare ancora; Quindi, i Persi havevano per loro uso principale il Ballare, e il cavalcare. Ma lasciando questi essempii, non è egli cosa ragionevole, che il numero del Ballo, il quale dispone si gratiosamente le membra, e, i piedi sia di agevolezza grande al tempo del giuoco dell'armi? Et che quella destrezza, che è propria di chi balla, non servi al sapere ascendere in qual si voglia destriere, con quella legiadrezza, che è piú ammirabile in un huomo? che se al Cavaliere si richiede gratia dispostezza e destrezza, chi mi negherà, che tutto questo nos'habbia dall'uso non breve del ballo, et che chi uscire ha saputo con honore dà tal scuola non porti meglio la vita di quello, che si faccia uno à cui nulla, o poco habbia dilettato questo legiadro, et compa[???] movimento di piedi? E ben potrassi ciò conoscere d'il mettere il piede nella staffa, se lo farà con quella gratia, che si richiede, quella non molto premendo, et se posando leggiermente la mano sul'arciove si leverà da terra gratiosamente senza dar segno di gravezza, et di fatica alcuna; et se doppo correndo, passeggiando, e maneggiando sarà à riguardanti in sella dilettevole e leggiadro, accomodandosi tutta via à quel tempo, che gli verrà porto dal moto veloce, piacevole, e variato, il qual moto piu che in altro similmente si comprende nel ballo, nel quale si scorge pure in alcuna parte con quello non poca convenienza.

Il medesimo si verrà ancora dicendo della Scrima, o Giuoco di spada, che vorremo chiamarla, poiche essa ancora si determina con tempo, e numero, richiedendo quell'agevolezza di piede che il ballo per sè va compartendo, e disponendo, la onde se la guerra si vince combattendo, et se quelle parti, che à quest'uso sono convenevoli e neccessarie vengano dal ballo aiutate, a ragione si potrà dire, che conferendo all'armi serva quest'arte à qualche cosa. Ma lasciando queste cose grandi, e severe diremo che da i dotti demostratori delle parti; che devono ad uno Amante conveniare, in lui trà le piu necessarie si desidera il ballo. Nè sia alcuno, che lo danna attribuendo questo ad huomo molle, e snervato, perche se non disdisse (come si narra) à colui, il quale debellati, i Lacedemonii fú in un giorno liberatore dè la Grecia, e meno à Scipione vincitore di Anibale fú di biasimo: come deve attribuirsi à mancamento in noi, che non meno siamo de severi che degli affari piacevoli di costoro diligenti osservatori? Lodevole adunque è il Ballo, poiche dà esso non meno il diletto, che l'utile risulta, che se trà gli altri studii questo promette piacere, e quello ne porge emolumento, il ballo senza dubbio, e l'uno, e l'altro comprende: anzi quindi è l'utile tanto più ricco, è copioso quanto è maggiore in esso l'allettamento soave del piacere. Per ció vado considerando il ballo dà una certa possanza immortale havere havuto origine col mondo assieme, et con amore, del che può rendere certezza il celeste, et luminoso Tripudio de, i, raggi, e delle stalle, l'unione e l'ordine maraviglioso delle fisse et erranti, et che si stimi questo essere il vero principio del Ballo penso, che dirittamente stimerassi, oltre l'ordine, che dalle sfere nè i duo moti del Sole, nè, i cinque della, Luna ne, i, sette di Mercurio, e negli otto di ciascheduno altro ottenne mirabilmente. Mà perche mi pare di essere trascorso più avanti che il dovere non comportava della promessa, che feci, resterò di più ragionare pregando il giuditioso Lettore, che quel diletto prenda da quel poco, che segue in questa Operetta, essercitandosi, che per avventura nel molto, che havrei potuto dire intorno à ciò, proemizando, havesse egli potuto, leggendo, prendere in qualche parte.

### Partite di gagliarda di Prospero Lutii di Sulmona

Et prima si dirà del modo, e delle maniere delle capriole, così della capriola fatta per diritto, come di quella fatta per riverscio.

Tutti quelli, che voglioni fare bella capriola, mettino la punta del piede diritto dietro il calcagno del piede mancino. Et alzandosi di terra, prima va di col piede diritto innanti, et faccia che sia ben passata, et che caschi in punta di piedi, et al medesimo modo si può fare col piede mancino, mettendolo dietro al piede diritto.

La capriola doppia, e vera debb'essere passata in quarto, et alzandosi di terra (come hò detto disopra) vuole essere passate con velocità di gamba quattro volte, tenendo le gambe diritte; et ben distese, venendo à cadere co, i, piedi giusti nel luogo di dove l'huomo si leva.

Quest'altra che seguita è una capriola bellissima et assai difficile, quale si chiama capriola in crociata, facciasi doi passi per lo innanti et con presteza mettasi li piedi in terra in disparte, et levandosi in aria, passi le gambe inanti, et in dietro in croce et torni à cadere con gratia di dove si è levato.

### Qui incominciano i, passeggi, et le partite di gagliarda
### Passegio 1

Il passeggio semplice detto li cinque passi; il quale si fà universalmente in tutto il ballare di gagliarda; si comincia col piede, col quale si fà la riverenza nel voler in cominciare, dando una botta in aria col sudetto piede, et una in terra inanti, et un sotto piede fermo con l'altro piede, et col medesimo dare una botta inanti in aria, et la cadenza.

### Partita 1

Due balzetti à piè pari in terra per fianco; il groppetto di tre botte girando la vita, due fioretti inanti, et ritirata; doi fioretti finti con un sotto piede ricacciato tutti fermi, due passi inanti adagio e con gratia, ogni passo per il suo fianco; il groppetto di tre botte girando la vita, et cadenza.

### Passegio 2

Il passeggio è mutanza di un fioretto da un piede con un tracacciar di piedi col medesimo piede &un fioretto con l'altro piede che resta in aria, chefà tempo.

### Partita 2

Doi zoppetti col piede in terra per fianco, il groppetto di tre botte, girando la vita, la cadenza; due passi, cioe uno per fianco & l'altro, che dà la volta sopra il piede; & fà un passo à dietro con l'altro piede, che fà tempo due passi, cioe uno inanti & altro à dietro che fá tempo, gira la gamba, che resta a dietro sopra l'altra gamba con due fioretti girando la vita, giostra, e ritirata diritta, & cadenza.

### Passegio 3

Il passeggio è mutanza di due balzetti à pie pari col groppetto di tre botte, girando la vita, fatto serpeggiando la sala.

### Partita 3

Doi fioretti finti con doi finte adagio, & congratia, tutte ferme, la prima finta fà tempo, & un sotto piede con un salto riverscio à pie pari in terra tutto adagio & con gratia, che fà tempo presto una capriola levata in aria con tutti doi li piedi; un passo per lo inanti, & metti li piedi in terra in disparte, & una capriola in crociata, che fà tempo.

### Passegio 4

Il passeggio è mutanza di un fioretto girando la vita, & serpeggiando la sala.

### Partita 4

Un balletto à pie pari per fianco con una mezza capriola da un piede; un passo per fianco fiancheggiando la vita, et il passo che fà tempo fatto da ogni banda; il groppetto di otto botte, girando la vita la cadenza.

### Passegio 5

Il passeggio è mutanza di un balzetto á pie pari per lo inanti, presto una botta di piedi inanti in aria col piede, che resta à dietro, et col medesimo piede facciasi un sotto piede ricacciato, et cadenza.

### Partita 5

Un pirolotto, et metti li piedi in terra, una capriola levata in aria con tutti dui li piedi che fà tempo; due passi inanti adagio, et con gratia, presto metti li piedi in terra in disparte, et una capriola in cruciata che fà tempo.

### Passegio 6

Il passeggio è mutanza di due cadenze fatto intorno la sala, adagio & con gratia.

### Partita 6

Due passatine per fianco con un passo dentro & adretto, che fà tempo; un zoppetto col pie, che è inanti, & caccisi inanti il pie che è à dietro in aria, volta la gamba che è alta di riverscio, & metti il piede in terra; un passo à dietro con l'altro piede, che fà tempo, tre zoppetti à dietro, cioe un per piede, un sotto piede fermo; due passi à dietro balzando il piede, che è in terra, il primo passo fà tempo; un zoppetto col piede, che è inanti, un sotto piede fermo, & cadenza.

### Passegio 7

Il passeggio è mutanza di tre botte con un pie solo, cioè una dietro la gambam l'altrp fuora di riverscio, & l'altro per diritto dinanti la gamba, tutte in contra tempo, & metti quel piede in terra dinanti la gamba, finisce con li cinque passi.

### Partita 7

Due ripresette in sotto piede per fianco battendo li piedi disuguali; un balzetto da un piede, che fà tempo; un balzetto con l'altro piede tutti fermi un passo adietro con l'altro piede, che fà tempo; presto due passi fenti per lo inanti; il groppetto di tre botte, con due sotto piedi ricacciati, girando la vita; due botte in aria, una per piede; doi fioretti inanti, & ritirata con la cadenza.

### Passegio 8

Il passeggio è mutanza di una passatina in contra tempo, & passare inanti il pie, che è adietro, un sotto piede fermo: finisce coi cinque passi.

### Partita 8

Trito minuto per fianco; due fioretti fermi, con un sotto piede ricacciato, uno passo inanti, che fà rempo, un passo à dietro con un balzettino à pie pari, un passo à dietro, girando la vita, e la gamba con gratia, e garbo, che fà tempo, un balzetto á pie pariper lo inanti, un passo à dietro con un balzettino à pie pari, che fa tempo, un balzetto da un piede girando la vita, un sotto piede fermo & metti li piedi in terra, una capriola levata in aria con tutti doi li piedi che fà tempo.

### Passegio 9

Il passeggio è mutanza di una passata alta in contra tempo, & il gruppo di tre botte fatto in torno della sala.

### Partita 9

Tre balzetti à pie pari per fianco il gruppo di tre botte girando la vita; resta col piede alto, che fà tempo, due passetti sdrucciolando i piedi con due passi adagio girando la vita, presto piglia un sotto piede con un salto di riverscio à pie pari in terra, una capriola levata in aria con tutti doi i piedi, che fá tempo.

### Passegio 10

Il passeggio è mutanza di una botta di piedi inanti in aria, & una sopra la gamba, un sotto piede ricacciato col medesimo piede una cadenza.

### Partita 10

Una passata per lo inanti & presto. Due pessetti sdrucciolati, con un sotto piede fermo; con un salto di riverscio à pie pari in terra, che fátempo. Tre zoppetti da ogni piede, e fermi. Un passo inanti col piede, che è alto, che fà tempo et alzare il piè, che e à dietro, inanti; un passo a dietro con quel piede, presto due passetti fenti per lo inanti, un sotto piede fermo, con un salto di riverscio à pie pari in terra, che fa tempo.

### Passegio 11

Il passeggio è mutanza del trito minuto per fianco in contra tempo, un sotto piede fermo, finisce con li cinque passi.

### Partita 11

Due balzetti à pie pari per fianco, un sotto piede fermo, et metti in terra il piede, ch'e alto, un passo à dietro con l'altro piede, che fà tempo, un sotto piede fermo, volta la gamba ch'è alta di riverscio, girando la vita; metti in terra il piede; un passo balzato à dietro con l'altro piede, che fa tempo, il pirolotto, metti i piedi in terra in disparte, una capriola incruciata, che fà tempo.

### Passegio 12

Il passeggio è mutanza di una capriola levata in aria con tutti doi li piedi, e cadere in terra con un piede solo, finisce co i cinque passi, fatta da ogni piede.

### Partita 12

Una passata per fiancom, il groppetto di tre botte girando la vita, due zoppetti, cioé uno per piede, e fermi, che fà tempo; tre passi girando la vita adagio, et con gratia che fà tempo, il pirolotto, et metti in terra il piede, ch'e alto, un sotto piede fermo con l'altro piede, metti li piedi in terra che fà tempo, tre capriole levate in aria con tutti doi li piedi, che fà tempo.

### Passegio 13

Il passeggio è mutanza di due balzetti à pie pari in contra tempo, un sottopiede fermo, un sotto piede ricacciato col piede ch'é alto, girando la vita, et alzando l'altro piede.

### Partita 13

Doi zoppetti col piede alto per fianco, con un tracacciar di piedi. Un fioretto, che fà tempo. Tre zoppetti dopii girando la vita, che fà tempo. Tre zoppetti sdoppii [sic], cioé uno perpiede, et à dietro, e cacciare inanti il piede ch'é a dietro. Un fioretto, che fà tempo. Giostra, e ritirata girando la vita. Doi fiorerti [sic] fenti. Il groppetto di cinque botte girando la vita di riverscio resta col piede alto, chefà tempo.

### Passegio 14

Il passeggio è mutanza di una passatina per lo inanti. Un saltino a pie pari in terra. Una capriola levata in aria con tutti doi li piedi, che fà tempo, et facendo questo passeggio, una volta facciasi la capriola diritta, et l'altra incrucciata.

### Partita 14

Le riprese in sotto piede per fianco. Due passetti fermi, e presto, che fà tempo. Tre zoppetti a dietro, cioé uno per piede, et cacciare inanti il piede, ch'é á dietro. Un fioretto con l'altro piede, che fà tempo, giostra e ritirata diritta. Due passetti girando la vita, che fà tempo. Un passo col pie, che resta à dietro, pur girando la vita due passi per lo inanti, che fan tempo, due passi à dietro, un sotto piede fermo con un salto riverscio à pié pari in terra, che fà tempo.

### Passegio 15

Il passeggio è mutanza di una botta di piedi sopra la gamba, & col medesimo piede un sotto piede ricacciato, un passo in aria con l'altro piede, un fioretto con l'altro piede, che resta in aria fatto serpeggiando la sala.

### Partita 15

La volta della gamba alta di riverscio, presto due zoppetti, cioe uno per piede, e fermi, un passo à dietro sdrucciolando li piedi che fà tempo. Due passetti presto girando la vita, due riprese in sotto piede, per lo inanti, due mezze capriole, cioe una per piede, due fioretti inanti, e ritirata; il primo fioretto fà tempo, resta col piede alto che fà tempo.

### Passegio 16

Il passeggio è; mutanza di un balzetto à pie pari, il groppetto di tre botte girando la vita, un passo in aria col pie, ch'è in terra. La cadenza, fatto serpeggiando la sala.

### Queste quatro partite, che seguitano sono ritratte di capriole.
### Partita 17

Doi zoppetti col piede alto per lo inanti con un tracacciar di piedi, due passi per lo inanti, adagio, & con gratia, il primo passo fà tempo, un saltino à pie pari in terra, una capriola diritta, che fà tempo; un balzetto à pie pari à dietro & una cavalcata girando la vita, due capriole diritte la prima fà tempo un zoppetto da un piede, con un saltino à pie pari in terra girando la vita, due capriole diritte la prima fà tempo, un zoppetto da un piede con un saltino à pie pari in terra, girando la vita; una capriola diritta, che fà tempo.

### Partita 18

Una ripresetta in sotto piede battendo, i, piedi disuguali; un sotto piede ricacciato, tutte ferme, doi passi per lo inanti, adagio & con gratia il primo passo fà tempo metti li piedi in terra in disparte, una capriola incruciata, che fà tempo, un balzetto à pie pari a dietro con un saltino, girando la vita, una capriola che fà tempo, due zoppetti per lo inanti cioè uno per piede, metti li piedi in disparte, una capriola in cruciata che fà tempo.

### Partita 19
Una passatina per lo inanti, un sotto piede fermo, un saltino à pie pari in terra, una capriola diritta che fà tempo, un balzetto à pie pari a dietro girando la gamba che resta á dietro sopra quella che e inanti, una capriola incruciata che fà tempo; un balzetto à pie pari à dietro con un passo girando la vita, e la gamba adagio, & con gratia, che fà tempo, due passi per lo inanti adagio, & con gratia, metti li piedi in disparte una capriola incrociata che fà tempo.

### Partita 20
Tre mezze capriole cioè una per piede, girando la vita, un saltino coi piedi in disparte due capriole incruciate, che fan tempo.

### Passegio 17
	
Il passeggio è mutanza di una ripresetta in sotto piede battendo in terra, i, piedi disuguali, e con gratia, il groppetto di tre botte girando la vita di riverscio, un fioretto, che resta in aria, che fà tempo.

### Partita 21

Due zoppetti col piede alto, e fermo, volta la gamba di riverscio, & con essa fà un passo à dietro adagio, che fà tempo, un altro passo a dietro, quattro passetti presto girando la vita, che fà tempo, il pirolotto, il groppetto di quattro botte, resta col piede alto, che fà tempo, due passatine per lo inanti un sotto piede fermo; un zoppetto col piede ch'è in terra volteggiando la gamba, ch'è alta, che fà tempo, una ripresetta in sotto piede, battendo li piedi, disuguali, il groppeto di quattro botte, che resta col piede alto.

### Passegio 18

Il passeggio è mutanza di due passatine il groppetto di tre botte con la cadenza, girando la vita, fiancheggiando la sala.

### Partita 22

Trito minuto per fianco, che fà tempo; un passo balzato a dietro, un sotto piede fermo, con un salto di riverscio à pie pari in terra tutte adagio, che fà tempo, una capriola diritta, il groppetto di tre botte girando la vita, e presto, fà due passi a dietro, che fa tempo, il groppetto di otto botte che fà tempo.

### Passegio 19

Il passeggio è mutanza di due fioretti presto per lo inanti, tre passi adagio, & con gratia girando la vita in contra tempo.

### Partita 23
Un fioretto per fianco; due riprese in sotto piede, che fà tempo; due passi per lo inanti adagio & con gratia, che fà tempo, quattro botte da un piede solo, cioe una in aria, innanti, & l'altra addietro in terra girando la vita, & la gamba; queste quattro botte si fanno col piede, che resta addietro, due passetti fermi, e presti; groppetto di otto botte girando la vita.

### Passegio 20

Il passeggio è mutanza di quattro passi semplici, un balzetto à pie pari, & presto; passa il piede, ch'è addietro, un sotto piede fermo, tutto in contra tempo.

### Partita 24

Una passata per fianco, il groppetto di tre botte girando la vita, doi passi à dietro che fà tempo; due passetti presto, e fermi; un sotto piede ricacciato, & un fioretto girando la vita che fà tempo, tre zoppetti cioe uno per piede, un sotto piede, tutte ferme, un zoppetto col piede, ch'è in terra volteggiando la gamba ch'è alta, che fà tempo, un salto à pie pari in terra sdrucciolando i piedi, il groppetto di tre botte girando la vita.

### Passegio 21

Il passeggio è mutanza di dare una botta di piede dietro la gamba, & con quel medesimo dare una botta in aria innanti, un'altra botta addietro in terra, un'altra innanti in aria, una botta in aria con l'altro piede, la cadenza.

### Partita 25

Doi zoppetti col piede alto di riverscio, girando la vita, & la gamba, ch'è alta; metti quel piede in terra, due passi addietro, il primo passo fà tempo un zoppetto col piede, ch'è innanti, un sotto piede col piede, ch'è addietro, due passi adagio, & con gratia per lo innanti, il groppetto di tre botte girando la vita doi fioretti finti, doi altri fioretti girando la vita resta col piede alto, che fà tempo; due passi balzati addietro cioè uno per piede, & adagio che fà tempo, & balzo col piede, ch'è addietro innanti girando l'altra gamba, un altro balzo col piede, ch'è addietro innanti girando l'altra gamba, doi fioretti finti, & alzare l'altro piede che fà tempo.

### Passegio 22

Il passeggio è mutanza di tre botte con una gamba cioè, una addietro, l'altra per fianco, & l'altra dinanti in terra, un sotto piede fermo il groppetto di tre botte girando la vita di riverso la cadenza.

### Partita 26

La volta della gamba alta di riverso, metti il piede in terra, un sotto piede fermo, un zoppetto col piede, ch'è in terra volteggiando la gamba ch'è alta, che fà tempo, doi passi adagio, & con gratia ogni passo per il suo fianco, & alzare innanti il piede ch'è addietro, due fioretti finti, & presto, due passi finti innanti, & uno addietro, che fà tempo; il pirolotto, metti li piedi in terra; una capriola diritta che fà tempo.

### Passegio 23

Il passeggio è mutanza di tre ripresette in sotto piede, battendo li piedi disuguali, due sotto piedi ricacciati, girando la vita di riverso, & cadenza. 

### Partita 27

Trito minuto per lo innanti, & presto, fà un passo addietro, voltando la vita honestamente, un passo addietro volteggiando la gamba. tre zoppetti, cioè uno per piede, un sotto piede fermo, due passi balzati addietro, il primo passo fà tempo, un zoppetto col piede ch'è innanti, un sotto piede, la cadenza.

### Passegio 24

Il passeggio è mutanza di un groppetto di tre botte girando la vita finisce coi cinque passi.

### Partita 28

Due passi cioè uno per lo innanti, & l'altro per fianco che fà tempo, il pirolotto, & metti in terra il piede, ch'è alto, un passo innanti con l'altro piede, che fà tempo, due passetti presti e fermi, il groppetto di tre botte girando la vita, un passo innanti col piede, che resta addietro, due passi addietro, che fà tempo, che comincia col piede, che resta addietro tutti adagio, & con garbo; presto doi passi finti per lo innanti; il groppetto di tre botte girando la vita, la cadenza.

### Partita 29

Doi zoppetti col piede alto per fianco, metti in terra il piede, ch'è alto, un sotto p[i]ede fermo, et alzare l'altro piede, che fà tempo, et tanto facciasi per l'altra mano; poi due zoppetti addietro col piede ch'è in terra di riverso; metti in terra il piede ch'e alto, un passo addietro con l'altro piede, girando la vita, et la gamba, adagio, et con gratia, che fà tempo; il groppetto di otto botte girando la vita
et resta col piede alto.

### Partita 30

Una ripresetta in sotto piede, battendo i piedi disuguali, un sotto piede ricacci[a]to, un passo avanti, che fa tempo, un altro passo per lo innanti adagio, & con gratia, & alzare l'altro piede un fioretto con l'altro piede, & con quello fà un passo addietro, che fà tempo, un altro passo addietro con un sotto piede ricacciato; la cadenza, un passo addietro col piede, ch'è innanti, & con quello fà un balzetto sopra il piede, che resta innanti, un sotto piede fermo, un fioretto, girando la vita, che fà tempo.

### Partita 31 

Doi balzetti à pie pari per fianco, un sotto piede fermo, & alzare avanti l'altro piede, & con quello fà un passo addietro, che fà tempo, un passo avanti per fianco col piede, ch'è addietro; un altro passo con l'altro piede pure per quel fianco, girando la gamba, e non la vita, un passo avanti col piede, ch'è addietro per l'altro fianco, un passo con l'altro piede; pure per quel fianco, girando la gamba, ma non la vita, tutti presto, & con gratia, che fà tempo, il pirolotto, tre passi in aria, che fà tempo, sempre girando la vita, una ripresetta in sotto piede ricacciato; due balzetti à pie pari per lo innanti, un sotto piede fermo, un sotto piede ricacciato, e girando la vita tutto in contra tempo, un passo in aria, &la cadenza.

### Partita 32

Un balzetto à pie pari per l'inanti, il groppetto di tre botte girando la vita. Doi fioretti finti il primo fioretto fà tempo, due ripresette con un pie solo, e ferme, che fanno tempo, due sotto piedi ricacciati con un pie solo, girando la vita presto di roverscio, la cadenza. 

### Il fine